88 B. DE TARAXIPPO.

Videmus similes opiniones iam Homero non fuisse igno-
tas. Nam illius aetatis homines nt proni ad omnem super·
stitionem, quaecunque ex ipsa rerum natura sequebantur, ad
divinam auctoritatem referre studebant, sic etiam in certatio·
nibus, quae forte male eis acciderant, infesti sibi numinis

auctoritate, quae prospere evenerant, fausti numinis auxilio
facta esse credebant. “

In eo, quod Homerus in Iliadis Ψ descripsit, equestri
certamine Diomedi Eumelum praeoccupatum Apollo illi iratus ¹)
flagrum e manu excutit, ut equi eius lacrimas ob hunc casnm
fundentis stimulo liberi relinquantur (vv. 375-82). Tum lli·
nerva Tydidae, oui favet, flagrum in manns reddit equosque
eius robore implet (vv. 387-90. 400), Eumeli autem tanta ira
flagrat, nt iugum eius frangat, qno iacto equi discurrunt, temo
humum radit, ipse vero e biga eversus misere vulneratur
(vv. 391—97). Hoc est veterrimum, quantum nobis notum est,
exemplum equorum in certamine constematornm. Etiam tan·
tulos casus, quantuli flagelli amissio et recuperatio sunt, ipsius
divini numinis intercursui adscribere antiquissimorum temporum
pietati prorsus convenit.

Similia, ut id comparandi causa afferam, in aliis quoque
certandi generibus finnt. In cursorum quidem certamine eadem
llinerva se precato Ulixi, quem in deliciis habet, dat victo·
riam Aiace labefactato (vv. 768-83), et in sagittarum missione
(vv. 859-83) Apollo Marionem adiuvat, qui ei hecatomben
haedorum vovit (vv. 872sqq.), id quod adversarius eius, Teucer,
praetermisit (vv. 863 sq). Quare videmus victorias certaminum
ad favorem divinum vel perpetuum vel in tempus voto para·
tum lubenter relatas esse. Exempla modo allata docent per·
turbationes equorum non separandas esse a ceterorum, prae-
sertim cursorum, et omnino numero divinarum in res humanas
intercessionum inserendas.

Ceterum deos non solnm in laetis certaminibus, verum
etiam in gravioribus pugnis equorum perturbatores existere

1) Ofr. schol. ad v. 383.

 

