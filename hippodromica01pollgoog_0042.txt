32 D. DE HlPPODROMO STATIANO.

geminae turres, quae in circis Romanis — de Graecis testimonia
desunt - utrique carcerum fini impositae erant Diversae
enim res prominentes aStatio hoc vocabulo significari osten-
derunt Amarius et Lemairius in editione sua ad 1377. Ac-
cedit, quod veri carceres postibus Romanorum more praeclusi
commemorantur v. 392:

stant uno margine clausi

et evidentius vv. 389 sq:

impulsi nequeunt obsistere postes
claustraque, compressae transfumat anhelitus irae.

lloc quoque ex Romanorum consuetudine fictum est imagines
pompa ante certamen per circum deduci (vv. 265 sqq. cfr. Ov.

arn. ΙΙΙ 2, 44 sqq). Ab his, quas adhuc attuli, rebus mirum
quantum discrepat metarum descriptio vv. 351—54:

Metarum instar erat hinc nudo robore quercus,
Olim omnes exuta eomas, hinc saxeus umbo
Arbiter agricolis: finem iacet inter utrumque,
Quale quater iaculo spatium, ter harundine vincas.

Non dico, quod duas metas posuit — nam hoc cum Nonne et
Quinto et suae omnino aetatis usu commune ei est- sed quod,
qui hippodromo exstruendo artem. adhiberent, eos nemetes
quidem artificiosas effecisse nos vult eredere. Paene ridiculum
est, cum alioquin de aggere, de carceribus, de turribus verba
faciat, uno eum anhelitu viles illas atque exoletas metas in·
ducere. Vereor 11 Homeri intempestiva imitatio (Ψ att-33)
ludos ei fecerit. Utrum quercus an lapis interior meta sit,
aperte nusquam dictum est: etenim v. 479 commemoratur tan· ’
tum sine ulla alia significatione. Quoniam autem 1351 arbor
priore loeo affertur, hanc a carceribus in arenam prospicienti
priorem fuisse arbitror. Sed hoc leviculum. llo quoque natu-
ralem et quasi lortuitam speciem hippodromi servare studuit,
quod metae 111 inter se coniunctae sunt spina. Potest certe
in tanta curruum paucitate spina omitti, sed cum illum agge·
rem arte exstructum posuerit, quid obstabat, quominus spinam =
quoque poneret? Ne id quidem accurate comperimus, quotiens

 

